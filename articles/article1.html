<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Smarttelefons-apartheid</title>
    <link rel="stylesheet" href="articles-styling.css" />
  </head>
  <body>
    <article>
      <figure>
        <header>
          <h1>Smarttelefons-apartheid</h1>
        </header>
        <img src="../imgs/phones.png" alt="Smartphones" />
        <figcaption>Smarttelefoner: Nødvendighet eller avhengighet?</figcaption>
      </figure>
      <p>
        Smarttelefoner er overalt og viktige i hverdagen, men er vi i ferd med å
        bli for avhengige av dem?
      </p>
      <p>
        underletter ting for oss. Det er utrolig praktisk å sende hverandre
        penger med Vipps, og at vi kan bruke det til å betale på loppemarkeder
        og hos små bedrifter. Vi kan planlegge reiser med kollektivtransport, og
        kjøpe billettene våre samtidig. Vi kan til og med checke inn på flyet,
        mens vi reiser til den konserten som bruker en QR-kode til
        inngangsbillett. Vi snakker med naboer gjennom en Obos-app, eller
        foreldrene i skolen gjennom en planleggings-app. Vi snakker med
        barnehagen gjennom en barnehage-app, og vi logger oss på med to-faktor
        for alt mulig rart med bank og offentlige tjenester. Der jeg bodde før
        ble jeg til og med låst ute hjemmefra hver gang jeg gikk tom for strøm
        på mobilen. Låsen var digital.
      </p>
      <p>
        Når du ikke har en smarttelefon kan det bli vanskeligere å få tilgang
        til viktige tjenester. Du kan bli ekskludert fra lokale og sosiale
        begivenheter, og fra sport og kultur. Det kan bli vanskelig å betale for
        seg og å reise.
      </p>
      <p>
        Det offentlig bærer et ansvar for å tilrettelegge for alle. Ønsker vi et
        samfunn der smarttelefonen blir påtvunget alle? "...Ja, du skal få lov
        til å være en inkludert og fungerende deltaker i samfunnet, så lenge du
        lover å bruke smarttelefon!"
      </p>
      <p>
        Det er en rask sak for en apputvikler som meg å spinne opp et system for
        noe når du kan anta at alle har smarttelefon. Kanskje er det faktisk det
        aller raskeste. En app, og vips er det gjort! Da frister det kanskje å
        starte med programmeringen, og komme fort i gang. En løsning med et
        analogt korona-pass-system kan ta lenger tid å utvikle.
      </p>
      <p>
        Men gradvis blir alle som ikke har smarttelefon mer og mer handicappede!
        De blir bevegelseshemmede og sosialt ekskludert.
      </p>
      <p>
        Jeg synes det er fint om vi velger å først lage de _inkluderende_
        tingene. De som fungerer med sms, epost og fysiske kort og kopier.
      </p>
      <p>
        Smarttelefon-systemer kan lages i andre hånd. Det kan prioriteres
        lavere, og lages etterpå, når vi har sørget for at alle er inkludert.
      </p>
      <p>
        Det er viktig å ikke behandle smarttelefon-brukere som om de er
        viktigere. Jeg ønsker meg synlig handling for å sikre rettferdig tilgang
        til samfunnet, uavhengig av smarttelefoner. Jeg ønsker å trå vekk fra et
        smarttelefon-apartheid, der tilgang til visse deler av samfunnet
        forbeholdes de mere verdifulle menneskene.
      </p>
    </article>
  </body>
</html>
