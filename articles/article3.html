<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Smarttelefons-apartheid</title>
    <link rel="stylesheet" href="articles-styling.css" />
  </head>
  <body>
    <article>
      <figure>
        <header>
          <h1>Å løse problemet med CRM er et tveegget sverd</h1>
        </header>
        <img src="../imgs/ICT_waste.jpeg" alt="En stor pose full av ødelagte mobiltelefoner og kretskort" />
      </figure>
      <p>
        EU-kommisjonen har tenkt til å håndtere et voksende problem: mangelen på
        Critical Raw Materials (CRM) og Rare Earth Elements (REE). Disse
        materialene er avgjørende for å lage mange ting vi bruker daglig, fra
        telefonskjermer til solcellepaneler. Dessverre er utvinningen av disse
        materialene skadelig for miljøet, da det kreves drastiske inngrep i
        naturen for å utvinne dem. Stort sett skjer dette i Russland og Brasil.
        Jeg skal forklare EUs plan for å løse dette problemet og diskutere om
        det er en god løsning eller ikke.
      </p>
      <div class="content-container">
        <aside>
          <p>
            Critical Raw Materials, eller Kritiske Råmaterialer, er noe som
            EU-kommisjonen har definert. Hvert år siden 2011 har oppdatert en
            liste over hva de mener er kritiske råmaterialer. For å komme med på
            listen må et material brukes i kritiske produkter, det må ikke
            finnes levedyktige alternativer og det må finnes sannsynlig risiko
            for forsyningssvikt.
          </p>
          <img
            src="../imgs/CRMs.jpg"
            alt="Historisk oversikt over CRM og REE"
          />
        </aside>
      </div>

      <h2>Å forstå flaskehalsen</h2>
      <p>
        Se for deg en klassisk samlebåndsfabrikk. Det er mange stasjoner som
        gjør hver sin lille del. Noen fester hjulene på bilen, noen maler bilen,
        noen setter inn setene. Det er kanskje hundre slike stasjoner fra start
        til ferdig bil.
      </p>

      <p>
        La oss si at alle stasjonene kan håndtere 100 biler per dag, unntatt én
        stasjon, som bare klarer 10. Da kan fabrikken bare produsere 10 biler
        per dag. Hvis du skal forbedre produksjonen, må du gjøre noe med
        flaskehalsen: den ene langsomme stasjonen. Hvis du slenger millioner av
        kroner på de andre stasjonene for å gjøre dem enda noen sekunder
        raskere, vil det ikke hjelpe. All forbedring du gjør langs samlebåndet
        som ikke er på flaskehalsen, vil være en illusjon.
      </p>

      <p>
        I europeisk industri er det tilgangen på CRM og REE som er flaskehalsen.
        Uten økt tilgang på dem kan ikke europeisk industri vokse, uansett
        hvilke andre forbedringer vi gjør.
      </p>
      <h2>CE-RISE-prosjektet</h2>
      <p>
        EU-prosjektet som jeg jobber på heter CE-RISE. Det har som mål å løse
        problemet med flaskehalsen gjennom å holde CRM i loopen i en sirkulær
        økonomi. Det skal oppnås ved å gjenvinne CRM fra gamle batterier,
        dupeditter fra informasjonsteknologi-verdenen, droner, varmepumper osv.
        Ved å gjenvinne disse materialene håper EU på å kunne lette trykket på
        flaskehalsen.
      </p>
      <h2>Er mindre produksjon bedre?</h2>
      <p>
        I dag er mangelen på CRM en trussel for europeisk industri. Uten tilgang
        på materialer kan ikke industrien vokse. Jeg vil argumentere for at det
        ikke bare er negativt.
      </p>

      <p>
        Mange miljøsaker er knyttet opp mot overforbruk: klimaforandringer,
        CO2-utslipp, plast i havet, avskoging, tap av biologisk mangfold,
        underbetalte arbeidere i fattige land osv. Hvis vi tilrettelegger for
        fortsatt økt produksjon, gjør vi egentlig noe godt da?
      </p>

      <p>
        Økt grad av gjenvinning vil ikke nødvendigvis redusere mengden avfall.
        Det som kan skje er at det vil øke den totale mengden avfall vi
        produserer. En liten mengde neodymium, for eksempel, kan gjenbrukes i
        flere telefoner eller solcellepaneler. Men etter å ha spilt sin rolle i
        et par dusin smarttelefoner, vil den ha tilrettelagt for nettopp det: et
        par dusin smarttelefoner. Og hver av dem har sitt eget klimaregnskap å
        skilte med.
      </p>
      <h2>Det tveeggete sverdet som er gjenvinning</h2>
      <p>
        Å gjenvinne CRM kan virke som en god måte å møte industriens
        etterspørsel, men det kan også ha uheldige konsekvenser. Gjenvinning,
        reparasjon, gjenbruk og nybruk er aldri, aldri, aldri egnet som første
        steg på veien mot en grønnere fremtid. Første steg må være å redusere
        forbruket!
      </p>

      <p>
        Hvis alle i verden skal ha 10 laptoper, 10 TV-er hjemme og 10 biler i
        garasjen, spiller det ingen rolle hvor mye vi gjenvinner. Vi vil aldri
        kunne gjenvinne oss ut av klimakrisen. Vi må redusere forbruket. Vi må
        redusere produksjonen. Vi må redusere antall biler, antall TV-er, antall
        telefoner, antall alt. Vi må redusere antall flyreiser, antall
        biffmiddager, antall plastposer, antall alt. Vi må redusere, redusere,
        redusere. Og så, når vi har redusert så mye vi kan, kan vi begynne å
        snakke om gjenvinning. Å løse klimakriser med økt forbruk og styrket
        industri blir som å knulle for jomfrudommen eller myrde for fred.
      </p>
    </article>
  </body>
</html>
